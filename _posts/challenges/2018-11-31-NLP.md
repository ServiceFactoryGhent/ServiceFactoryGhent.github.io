---
layout: post                        
title: NLP voor de beslissingen van de gemeenteraad
image: /images/posts/nlp.jpg
date: 2018-11-31 00:00:00 -0500
category: challenge
weight: 3
---

Digipolis Gent is steeds op zoek naar manieren om de stad Gent een stuk slimmer te maken en dat willen we realiseren door te werken met een aantal nieuwe technologieën. Denk zo maar aan IoT voor indoor tracking en presence detection, NLP toepassingen voor besluitvorming en het gebruik van machine learning om aanbevelingen te geven aan de bezoekers van onze musea. Daarom zoeken we een aantal getalenteerde bedrijven die ons kunnen helpen bij het uitdenken en -rollen van deze technologieën.

Op 19 december organiseren we [een toelichtingssessie](https://digitaleinnovatiegent.eventbrite.be/) omtrent deze drie technologische uitdagingen. Daar krijg je de kans om dieper kennis te maken met de inhoudelijke insteek van elke uitdaging en via speeddating sessies ook details te weten komen bij de inhoudelijke trekkers, misschien tref je wel een ander bedrijf dat samen met jou de schouders wil zetten rond één bepaald bestek. Kan je er niet bij zijn? Kan je er niet bij zijn? Geen probleem, je kan je nog steeds [aanmelden om toegang te krijgen tot het bestek](https://goo.gl/forms/HOgYqJqnpguIKqgx1).

De chatbot die we nu ontwikkelen kan al interageren op een eenvoudig niveau: gewone smalltalk en wat standaard antwoorden die we als POC hebben ontwikkeld. 

Als eerste échte use case willen we dat de bot de data die in Qbesluit zit, kan bevragen voor de burgers. Via [dit platform](http://qbesluit.gent.be/ "qBesluit")  ontsluiten we beslissingen van de gemeenteraad. 

De huidige opzet is van qbesluit eenvoudig, de zoeker kan termen ingeven en die worden dan gezocht in de documenten in de databank.

Het voorwerp van deze opdracht gaat verder. We willen een service die als input een vraag krijgt om vervolgens de relevante verslagen en besluiten terug te geven.

Uw service is in staat om: 

- Documenten in pdf, platte tekst en word formaat op te nemen, deze te parsen en te indexeren. 
- Te werken met concepten en synoniemen.
- Een vraag in natuurlijke taal te interpreteren zelfs indien er (beperkte) schrijffouten in staan.
- Uit deze vraag de concepten te destilleren en die te matchen met de concepten gevonden in de besluiten.


 
