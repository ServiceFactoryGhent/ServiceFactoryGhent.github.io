---
layout: post                        
title: (Afgesloten) Presence Detection in de vergaderzalen van Groep Gent
image: /images/posts/flir.jpg
date: 2018-11-30 00:00:00 -0500
category: challenge
weight: 2
---

Digipolis Gent is steeds op zoek naar manieren om de stad Gent een stuk slimmer te maken en dat willen we realiseren door te werken met een aantal nieuwe technologieën. Denk zo maar aan IoT voor indoor tracking en presence detection, NLP toepassingen voor besluitvorming en het gebruik van machine learning om aanbevelingen te geven aan de bezoekers van onze musea. Daarom zoeken we een aantal getalenteerde bedrijven die ons kunnen helpen bij het uitdenken en -rollen van deze technologieën.

Op 19 december organiseren we [een toelichtingssessie](https://digitaleinnovatiegent.eventbrite.be/) omtrent deze drie technologische uitdagingen. Daar krijg je de kans om dieper kennis te maken met de inhoudelijke insteek van elke uitdaging en via speeddating sessies ook details te weten komen bij de inhoudelijke trekkers, misschien tref je wel een ander bedrijf dat samen met jou de schouders wil zetten rond één bepaald bestek. Kan je er niet bij zijn? Kan je er niet bij zijn? Geen probleem, je kan je nog steeds [aanmelden om toegang te krijgen tot het bestek](https://goo.gl/forms/HOgYqJqnpguIKqgx1).

Digipolis kijkt samen met de dienst facility management naar betere manieren om onze ruimtes te kunnen inzetten voor medewerkers én burgers. Om het gebruik te optimaliseren van onze vergaderruimtes willen we een ‘presence detection’. 

We verwachten een geconnecteerde sensor (of meerdere sensoren) die ons vertelt hoeveel mensen in de vergaderruimte zitten. Deze installatie moet rekening houden met de privacy van de bezoekers, mensen vinden het waarschijnlijk niet zo prettig om te moeten vergaderen onder het oog van een hd camera.

Als u een IoT-device kan maken dat het aantal mensen in een ruimte detecteert en dit naar een achterliggende service kan rapporteren, dan zou dit zeer welkom zijn. 
Mocht uw voorstel ook nog meer informatie geven, zoals een inzichten in het gebruik van de ruimtes (bv, bezet, overbezet, veel geboekt maar onderbezet,...) dan zien we dit als een ideale kandidaat voor deze POC .
