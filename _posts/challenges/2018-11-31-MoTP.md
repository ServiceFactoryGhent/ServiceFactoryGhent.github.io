---
layout: post                        
title:  (Afgesloten) IoT Indoor Tracking en een Recommendation Engine voor Museum of Things for People
image: /images/posts/motp.jpg
date: 2018-11-31 00:00:00 -0500
category: challenge
weight: 1
---

Digipolis Gent is steeds op zoek naar manieren om de stad Gent een stuk slimmer te maken en dat willen we realiseren door te werken met een aantal nieuwe technologieën. Denk zo maar aan IoT voor indoor tracking en presence detection, NLP toepassingen voor besluitvorming en het gebruik van machine learning om aanbevelingen te geven aan de bezoekers van onze musea. Daarom zoeken we een aantal getalenteerde bedrijven die ons kunnen helpen bij het uitdenken en -rollen van deze technologieën.

Op 19 december organiseren we [een toelichtingssessie](https://digitaleinnovatiegent.eventbrite.be/) omtrent deze drie technologische uitdagingen. Daar krijg je de kans om dieper kennis te maken met de inhoudelijke insteek van elke uitdaging en via speeddating sessies ook details te weten komen bij de inhoudelijke trekkers, misschien tref je wel een ander bedrijf dat samen met jou de schouders wil zetten rond één bepaald bestek. Kan je er niet bij zijn? Kan je er niet bij zijn? Geen probleem, je kan je nog steeds [aanmelden om toegang te krijgen tot het bestek](https://goo.gl/forms/HOgYqJqnpguIKqgx1).

Voor het MOTFP-project doen we een jaar lang vooronderzoek naar het gebruik en nut van IoT-technologie in musea. Dit is een Vlaams gesubsidieerd project waarbij Digipolis Gent, Stad Gent, Design Museum Gent, Stad Oostende en De Krook samen op zoek gaan naar hoe we de museum ervaring van bezoekers kunnen verrijken en hen kunnen toeleiden naar andere interessante plekken in de stad.

Samen met Design Museum Gent stellen we hiervoor een living lab omgeving op waar we onderzoek doen naar menselijk gedrag, privacy en de benodigde technologie om tot nieuwe vormen van interactie te komen. En voor dat laatste hebben we een partner nodig die een proefopstelling kan bouwen en uitwerken voor dit project, zowel voor het capteren als profileren van de data.

We zoeken dus één of meerdere partners die hardware kunnen aanleveren en installeren op het eerste verdiep van het Design Museum Gent in de Object Stories expositieruimte, die ons toelaat op individueel niveau bezoekers te volgen doorheen de opstelling. 

Deze data wordt gecombineerd met object data om te kunnen meten bij welke objecten bezoekers blijven stilstaan, welke ze voorbijlopen en welke verschillende routes ze nemen. Aan de hand van deze data willen we via een recommendation engine komen tot een persoonlijk profiel die we kunnen teruggeven aan de bezoekers op het einde van het bezoek dat inpikt op hun interesses en ze zo toe te leiden naar andere interessante design gerelateerde plekken in de stad. 

Dit is een proefopstelling, dus we verwachten technologie die ons toelaat een aantal theses te testen in deze Living Lab omgeving en dat de partner pro-actief nadenkt en meewerkt in dit project.
